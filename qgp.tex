\subsection{Plazma kwarkowo-gluonowa}
\label{subsec:qgp}

Plazma kwarkowo--gluonowa \angterm{Quark-gluon plasma -- QGP} to stan materii, który powstaje w wysokoenergetycznych zderzeniach cząstek. Powszechnie mówi się o niej w kontekście zderzeń ciężkich jonów, chociaż istnieją także prace doszukujące się obecności \textit{QGP} w mniejszych systemach np. w zderzeniach proton-proton [\#REF]. Przewiduje się, że stan ten obserwowany jest także w jądrach gwiazd neutronowych [\#REF].

\textit{QGP} jest stanem o ekstremalnej gęstości i temperaturze. Jego cechą charakterystyczną jest obecność wolnych kwarków i gluonów (zbiorczo nazywanych partonami). 
W każdym innym stanie materii są one zawsze związane i tworzą hadrony. Zjawisko to, zwane uwięzieniem koloru \angterm{color confinement} uniemożliwia obserwację cząstek obdarzonych ładunkiem kolorowym (a takimi są kwarki i gluony) w stanie wolnym.
Wolne kwarki i gluony powstające w zderzeniach muszą zatem przejść przez proces hadronizacji, w którym  rekombinują one ze spontanicznie wytwarzanymi nowymi partonami, tworząc hadrony. W wyniku tego procesu, z każdego partonu obecnego w początkowym etepie zderzenia może powstać wiele cząstek porusząjących się podobym kierunku, tworząc stożek z wierzchołkiem blisko punktu interakcji wiązek. Taki stożek skolimowanych cząstek nazywamy dżetem cząstek.




